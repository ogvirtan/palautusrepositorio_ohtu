# Copilot-koodaus

Web-sovellusta käyttäessä sovellus toimi halutun mukaisesti, oletettavasti copilot osasi tehdä toimivan ratkaisun. En voi olla 100% varma toimivuudesta, koska en kirjoittanut web-sovelluksen koodia tai testejä itse, ja testit ovat järkyttävä kasa spaghettia. Copilot ei noudata yksikkötestauksen periaatteita, testeistä ei käy helposti ilmi mitä on edes testattu vaikka copilot onkin kirjoittanut koodihaisuja testien sisään. Agentille joutui antamaan paljon komentoja, ja hyväksymään agentin ratkaisuyrityksiä. Testaus oli ontuvasti kirjoitettu. Agentin kirjoittamat testit ovat käytännössä teknisen velan versio pikavipistä. Koodia joutuisi kirjoittamaan uudestaan, refaktoroimaan, ja muutenkin käymään kaikki koodirivit läpi jotta kehtaisi viedä koodia tuotantoon. Agentti ei muuttanut olemassaolevaa koodia juuri ollenkaan, koska se oli pyyntönä promptissa. Opin että agenttia ei ainakaan kannata käyttää testien kirjoittamiseen. HTML-templaatit ja web.py ovat siedettävän oloisia. Agentti kirjoitti koodin suhteellisen nopeasti vaikka sitä pitikin opastaa. Harjaantunut devaaja pystyy varmaan silti kirjoittamaan suunilleen samassa ajassa koodia kuin mihin agentti pystyi, ja tässä tapauksessa devaajalla on enemmän vaikutusta koodin rakenteeseen ja on paremmin kärryillä siitä mitä koodissa tapahtuu. Testien kirjoittamiseen menee varmasti paljon enemmän aikaa, mutta ainakin testit olisivat lukukelpoisia ja devajaa selvillä siitä mitä on edes testattu.